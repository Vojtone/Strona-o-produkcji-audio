<h2>Czas pogłosu</h2>
<p><img src="akustyka/czas_poglosu.jpg" style="float:right; margin: 12px" />
Z definicji czas pogłosu to czas potrzebny do spadku poziomu ciśnienia akustycznego o 60dB, czyli do spadku ciśnienia do jednej milionowej swojej pierwotnej wartości.  Upraszczając tą definicję jest to czas potrzebny do tego, by wygenerowany w pomieszczeniu dźwięk zanikł - przestał być słyszalny.</p>




<p>Można powiedzieć, że jest to najważniejszy parametr w akustyce pomieszczeń. Ma on bardzo znaczący wpływ na zrozumiałość mowy, brzmienie instrumentów oraz wszelkich innych źródeł dźwięku.</p>

<p>Skoro wiemy już czym jest pogłos, należałoby sobie zadać pytanie jaki pogłos jest odpowiedni. Otóż zależy to od rodzaju pomieszczenia oraz jego przeznaczenia - funkcji, którą ma pełnić. Przykładowo w sali koncertowej powinien wynosić około 2s, by wrażenia płynące ze słuchania muzyki były dla widzów najlepsze. W sali audytoryjnej, wykładowej czy auli czas ten powinien wynosić około 1s. Dłuższy bądź krótszy pogłos niekorzystnie wpłynąłby na zrozumiałość mowy.</p>

<p>No dobrze, ale co zrobić by dostosować czas pogłosu w pomieszczeniu do naszych wymagań?<br>
Otóż w pierwszej kolejności należy wykonać pomiary akustyczne i zmierzyć panujący w danym pomieszczeniu czas pogłosu. Następnie znając już panujące warunki, można przystąpić do adaptacji akustycznej pomieszczenia, wprowadzając ustroje pochłaniające dźwięk w celu skrócenia czasu pogłosu, bądź stosując inne metody w celu wydłużenia rozważanego czasu. 
</p>