<h2>Akustyka pomieszczenia odsłuchowego</h2>
<p>Podczas produkcji muzycznej akustyka pomieszczenia, w którym pracujemy jest niezwykle ważna. Zaniedbanie jej może przynieść fatalne skutki muzyce, nad którą pracujemy. Istotną i bardzo podstawową kwestią jest choćby eliminacja zewnętrznych hałasów. Pracując w pomieszczeniu o wysokim poziomie tła akustycznego możemy być pewni, że nie osiągniemy tak dobrych rezultatów jak w pomieszczeniu cichym.</p>

<p>Warto zadbać o odpowiedni czas pogłosu, adaptując pomieszczenie akustycznie. Ważnym jest jednak by nie przetłumić pomieszczenia, wprowadzając zbyt dużą ilość materiałów dźwiękochłonnych. W przypadku pomieszczenia odsłuchowego czas ten powinien wynosić około 0,5s w pełnym paśmie częstotliwości. Ogromnym błędem jest obklejenie całego pomieszczenia piankowymi piramidkami, które zapewnią pochłanianie jedynie w paśmie wysokich częstotliwości. Stosowanie wytłoczek po jajkach również nie jest dobrą praktyką...</p>

<p>Osiągnąwszy wyrównany, odpowiedni czas pogłosu warto zainteresować się także odpowiednim rozproszeniem dźwięku, które zapewniłoby jednorodność pola akustycznego (takie same warunki w każdym punkcie pomieszczenia).</p>

<p>W końcu bardzo prosta, a jednocześnie jedna z najistotniejszych kwestii - ustawienie głośników oraz miejsca odsłuchowego (sweet spot). Jest pewna prosta zasada zapewniająca najlepsze wrażenia słuchowe. Głowa osoby pracującej nad dźwiękiem wraz z głośnikami powinna tworzyć trójkąt równoboczny. Znaczy to mniej więcej tyle, że odległość pomiędzy głośnikami i odległość między każdym z głośników a głową słuchacza powinna być taka sama.</p>