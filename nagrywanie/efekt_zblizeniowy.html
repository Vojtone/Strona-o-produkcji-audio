<h2>Efekt zbliżeniowy</h2>

<p>Efekt zbliżeniowy to efekt polegający na podbijaniu niskich częstotliwości wraz ze zmniejszaniem odległości źródła dźwięku od mikrofonu. Im bliżej mikrofonu znajdzie się źródło dźwięku tym bardziej niskie częstotliwości zostają podbite. Może to stwarzać problemy, ale jednocześnie stwarza świetny sposób kreacji brzmienia.</p>

<p>Powyższy efekt jest najmocniejszy dla mikrofonów o ósemkowej charakterystyce kierunkowej. Występuje on również dla mikrofonów kardioidalnych, jednak dla wszechkierunkowych już nie.</p>

<p>Efekt zbliżeniowy jest bardzo często wykorzystywany przez radiowych lektorów, których głos poprzez mówienie z bliska do mikrofonu, staje się niski, masywny (typowo 'radiowy').</p>
<center><img src="nagrywanie/efekt_zblizeniowy.jpg"/></center>
