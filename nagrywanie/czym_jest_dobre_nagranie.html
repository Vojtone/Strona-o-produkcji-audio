<h2>Czym jest dobre nagranie?</h2>
<p>Z pozoru sprawa może wydawać się oczywista. Bierzemy mikrofon, naciskamy czerwoną kropkę i tyle. Nad sprawą należy jednak pochylić się bardziej tak by nagranie wyszło jak najlepiej. Jeśli sprawę zbagatelizujemy na etapie nagrań znacznie utrudnimy sobie (lub komuś) pracę podczas miksu, jak i już na starcie obniżymy jakość produkowanego materiału.</p>

<p>Najprościej mówiąc dobre nagranie to takie, na którym zarejestrowany został pożądany sygnał akustyczny, bez sygnałów niepożądanych (szumy, trzaski, przesłuchy, hałas zewnętrzny).</p>

<p>Co zrobić by nagrać dobrze?<br><br>
- zadbać o akustykę pomieszczenia, w którym dokonujemy nagrań<br>
- w miarę możliwości wyeliminować zewnętrzne hałasy (zamknąć okna, poczekać aż sąsiad skończy odkurzać)<br>
- porozmawiać z muzykiem / wokalistą, wytłumaczyć jak powinien grać / śpiewać<br>
- odpowiednio dobrać mikrofon/y (zwrócić uwagę na kierunkowość)<br>
- odpowiednio omikrofonować źródła sygnałów<br>
- dobrać odpowiednią odległość mikrofonu od źródła (zwrócić uwagę na efekt zbliżeniowy w przypadku mikrofonów gradientowych)<br>
- ustawić odpowiedni poziom wzmocnienia, tak by wchodzący sygnał akustyczny nie był za cichy (nagraniu zagrożą szumy), jednocześnie zostawiając pewien zapas headroomu (by zabezpieczyć się przed przesterowaniami)<br>
- wyeliminować czynniki mogące zepsuć nagranie (np. hałasujące elementy biżuterii)<br>
- nie żałować miejsca na dysku<br>
- nie zakłócać podejścia, by nie irytować muzyka
</p>
