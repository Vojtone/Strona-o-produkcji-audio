<h2>Dobór mikrofonu</h2>

<p>
<img src="nagrywanie/dobor_mikrofonu.jpg" style="float:left; margin: 12px; margin-top: 6px; margin-left: 0px;" />
Dobór odpowiednich mikrofonów to istotna kwestia podczas dokonywania nagrań. Należy zawsze przemyśleć co chcemy nagrać oraz czy jest coś co może stwarzać nam problemy. Oczywiście dobór mikrofonu zależy od zastosowania. Poruszając na początku najbardziej oczywisty przykład nie możemy dać dużego mikrofonu dynamicznego do ręki kucharzowi, gdy nagrywamy dźwięk do serii o gotowaniu. Zastosujemy oczywiście niewielkich rozmiarów mikrofon krawatowy. Wspomniany mikrofon dynamiczny dobrze nada się za to na scenę dla piosenkarki. Mikrofony dynamiczne mają stosunkowo niewielką czułość, dzięki czemu są mniej wrażliwe na przesłuchy niż mikrofony pojemnościowe. Są trwałe mechanicznie oraz odporne na zmiany wilgoci. Nie są jednak zawsze rozwiązaniem idealnym.</p>

<p>Jeśli chodzi o nagrania studyjne bardzo często lepszym wyjściem okaże się zastosowanie mikrofonu pojemnościowego o większej czułości. Dźwięk zarejestrowany przez mikrofon pojemnościowy okaże się znacznie lepszy ze względu na jego brzmienie. Mikrofony pojemnościowe wymagają jednak zasilania +48V, w dzisiejszych czasach nie jest to jednak problem, gdyż praktycznie każdy interfejs audio zasilanie fantomowe posiada. </p>
