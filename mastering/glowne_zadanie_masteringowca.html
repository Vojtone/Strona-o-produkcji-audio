<h2>Główne zadanie masteringowca</h2>

<p>
<img src="mastering/glowne_zadanie_masteringowca.jpg" style="float:right; margin: 12px" />
Głównym zadaniem masteringowca jest oczywiście ewaluacja materiału. Inżynier miksu osłuchany z miksowanym materiałem może mieć problemy z wychwyceniem niedoskonałości poprzez pewnego rodzaju rutynę. Inżynier masteringu to osoba wyjątkowa pod względem tego, że musi mieć doskonałe ucho i być w stanie dokonywać właściwych, bardzo niewielkich zmian w materiale.</p>

<p>Kiedy dostaje materiał od inżyniera miksu nie zabiera się jednak od razu do dokonywania zmian, a przesłuchuje dokładnie otrzymany materiał. Wykorzystując swoje doświadczenie oraz świetny sprzęt może stwierdzić czy miks został wykonany poprawnie. Pewne niewielkie niedociągnięcia, może być w stanie poprawić samemu, jeśli jednak coś ewidentnie jest nie tak powinien on zwrócić się do osoby, która wykonywała miks i przekazać jej swoje uwagi, tak by inżynier miksu mógł poprawić swoje niedopatrzenia i ponownie wysłać materiał do masteringu. Można spotkać się z opinią ludzi, że niewielkimi błędami w miksie można się nie przejmować - że "poprawi się je przy masterze". Jest to jednak bardzo złe, nieprofesjonalne podejście. Innym tego typu przykładem może być hasło - "to nic że materiał został źle nagrany, poprawi się w miksie"...</p>

<p>Błędy należy zawsze eliminować na jak najwcześniejszym etapie produkcji.</p>
