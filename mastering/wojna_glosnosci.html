<h2>Wojna głośności</h2>

<p>Dzięki psychoakustyce wiemy, że głośność materiału ma ogromny wpływ na odbiór przez słuchacza. Mówiąc wprost, to co głośniejsze jest dla słuchacza atrakcyjniejsze. Zależność ta zaczęła być bezlitośnie wykorzystywana przez dźwiękowców, którzy walczą o każdą cząstkę decybela poziomu średniego, tym samym bezlitośnie ograniczając dynamikę sygnału.</p>

<p>
<img src="mastering/wojna_glosnosci.jpg" style="float:right; margin: 12px" />
Dynamika sygnału to odstęp amplitudy pomiędzy najcichszym, a najgłośniejszym fragmentem sygnału. Zakres dynamiki płyty winylowej wynosi 60dB, a standardowej płyty cd 96dB. Jak na ironie, muzyka starsza (zapisywana na płytach winylowych) jest bardziej dynamiczna od muzyki powstającej obecnie - tłoczonej na płytach cd. Jest to zjawisko bardzo niekorzystne dla samej muzyki, która w ten sposób jest degradowana i traci na wartości artystycznej, jednak dzięki takim zabiegom staje się atrakcyjniejsza dla przeciętnego słuchacza.</p>
<p>W jaki sposób dynamika jest ograniczana?<br><br>

Dynamika jest spłaszczana za pomocą procesorów dynamiki - kompresorów oraz limiterów.
</p>
