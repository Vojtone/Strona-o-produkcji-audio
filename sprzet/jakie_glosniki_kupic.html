<h2>Jakie głośniki kupić?</h2>
<p>Najważniejszym elementem domowego studia są bez wątpienia odsłuchy. Osoby zaczynające prace z dźwiękiem często czują się zagubione, gdy stają przed wyborem kupna monitorów studyjnych.</p>

<center><img src="sprzet/jakie_glosniki_kupic.jpg"/></center>
<p>Jak zwykle pytaniem bardzo mocno pomagającym dokonać wyboru jest: ile mogę wydać? Odpowiedź zdefiniuje mniej więcej półkę dostępnych monitorów. Należy też zastanowić się czy chcemy postawić na zestaw nowy czy dopuszczamy opcję kupna używanego. Oczywiście decydując się na kupno zestawu używanego możemy zdobyć głośniki dające lepszą jakość dźwięku, jednak jak to zwykle ze sprzętem ryzykujemy.</p>

<p>Oczywiście zależy nam na tym by zakupione przez nas monitory wiernie oddawały rzeczywistość czyli grały płasko w całym paśmie przenoszenia. Warto przeanalizować charakterystyki amplitudowo - częstotliwościowe interesujących nas modeli, jednak należy mieć świadomość, że nie oddają one do końca rzeczywistości między innymi przez stosowany przez producentów smoothing. </p>

<p>Pasmo przenoszenia to kolejny istotny parametr przetworników elektroakustycznych. Jak wiadomo człowiek słyszy fale o częstotliwości z przedziału mniej więcej 20 Hz - 20 kHz. Z osiągnięciem górnej granicy tego przedziału głośniki zwykle problemu nie mają, jednak jeśli chodzi o dół sprawa ma się inaczej. Istotna jest wielkość woofera (głośnika niskotonowego) - im większa średnica woofera tym niżej będzie on grał. Wpływ na dolną granicę pasma przenoszenia ma również wylot bass-reflex. Podczas wyboru monitorów należy zastanowić się jak wymagający będzie materiał, nad którym będziemy pracować pod względem niskich częstotliwości. Jeśli chodzi o niski częstotliwości, uzupełnieniem dla monitorów może być subwoofer.</p>

<p>Inną istotną kwestią jest to czy decydujemy się na monitory aktywne czy pasywne. W skrócie aktywne to takie, które mają wbudowany zasilacz, a pasywne to takie, które wymagają zewnętrznego zasilania.</p>

<p>Można patrzeć na wiele danych, rubryczek, liczb itp., jednak nic nie zastąpi wizyty w sklepie muzycznym w celu posłuchania jak dany zestaw gra. Taki zabieg jest warty więcej niż przejrzenie wszelkich danych.</p>