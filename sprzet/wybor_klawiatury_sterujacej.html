<h2>Wybór klawiatury sterującej</h2>

<p>Ilość dostępnych klawiatur sterujących MIDI na rynku może przywrócić o zawrót głowy. Osoba stojąca przed wyborem klawiatury sterującej musi zastanowić się nad kilkoma kwestiami.<br><br>
1. Ile środków może na klawiaturę przeznaczyć - trywialna, a za razem najbardziej podstawowa kwestia.<br>
2. Ile oktaw jest jej potrzebne / do czego owej klawiatury potrzebuje?<br>
3. Czy klawiatura powinna mieć pady, programowalne potencjometry (gałki lub suwaki)?<br>
4. Czy klawiatura powinna być dynamiczna (wysyłać różne informacje w zależności od siły nacisku na klawisz)?<br>
5. Czy klawisze powinny być ważone, półważone czy może nie ma to żadnego znaczenia i wystarczy chiński plastik?
</p>

<p>Odpowiadając sobie na powyższe 5 pytań można znacznie zawęzić zakres poszukiwań. Jeśli kupujący potrzebuje klawiatury do programowania prostych linii melodycznych w swoim programie DAW wystarczyć powinny 2-3 oktawy. Jeśli jednak jest doświadczonym muzykiem, bądź osobą, która chce się uczyć gry na fortepianie 4 - 5 oktaw to minimum (dla osoby początkującej).
</p>

<p>Należy zastanowić się czy wystarczą nam same klawisze czy potrzebujemy również padów do wyzwalania sampli, które to mogą przydać się podczas programowania bębnów czy też po prostu gry na żywo. Oprócz padów klawiatura może być wyposażona w programowalne potencjometry, do których przypisać można przeróżne parametry wirtualnych instrumentów. Ułatwiają one produkowanie muzyki i często są niezbędne podczas występów live.</p>

<p>Odpowiedź na ostatnie pytanie wiąże się z odpowiedzią na pytanie pierwsze, gdyż jakość wykonania klawiatury jak i to czy klawisze będą ważone czy półważone zawsze przekłada się na cenę. Jeśli jesteś doświadczonym klawiszowcem, może Ci być ciężko przywyknąć do 'miękkich', słabo wykonanych, plastikowych klawiszy, jeśli jednak dopiero zaczynasz przygodę z klawiszami nie powinno Ci to aż tak doskwierać. Wybór jak zwykle należy do Ciebie.</p>
