<h2>Wybór interfejsu audio</h2>

<p>Wybór interfejsu audio to jedna z ważniejszych kwestii podczas kompletowania domowego studia. Zacząć należy jak zwykle od zadania sobie pytania - czego potrzebuję? Zanim jednak odpowiemy na to pytanie odpowiedzmy sobie na inne - czym w ogóle jest interfejs audio. Otóż bardzo sprawę upraszczając jest to klocek, do którego podłączamy nasze odsłuchy, mikrofony, elektryczne instrumenty oraz inne elementy toru elektroakustycznego (np. zewnętrzny kompresor).  Sygnał nagrywany za pomocą mikrofonów trafia na zewnętrzną kartę muzyczną - interfejs audio, a dopiero potem wchodzi do komputera. Tak samo sygnał wysyłany na odsłuchy przechodzi najpierw przez interfejs gdzie jest przetwarzany.</p>

<p>Dochodzimy w końcu do pytania - czego potrzebujemy?<br><br>
Istotne kwestie to ilość wejść mikrofonowych, instrumentalnych, wyjść głośnikowych oraz słuchawkowych, możliwość zasilania +48V (niezbędnego dla mikrofonów pojemnościowych) oraz oczywiście jakość przetwarzania dźwięku.
</p>

<p>Inaczej do sprawy powinna podejść osoba X produkująca muzykę wyłącznie w DAWie, potrzebująca interfejsu jedynie do podłączenia odsłuchów, a inaczej osoba Y chcąca nagrywać na setkę cały zespół. Osoba X powinna kierować się przede wszystkim jakością przetwarzania dźwięku. Nie ma sensu by płaciła za wejścia mikrofonowe, które nie będą jej do niczego potrzebne. Natomiast osoba Y owych wejść potrzebuje i to w sporej ilości. Jeśli kupi nieodpowiedni interfejs pozbawi się możliwości nagrywania wielośladowego, a tym samym nie spełni swojego celu, którym od początku była możliwość nagrywania na setkę.</p>
