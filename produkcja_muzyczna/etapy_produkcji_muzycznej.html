<h2>Etapy produkcji muzycznej</h2>
<p>W procesie tworzenia utworu - produkcji muzycznej wyróżnić można kilka typowych etapów. Różnią się one w zależności od tworzonej muzyki - wyjątkiem jest muzyka elektro-akustyczna produkowana praktycznie w całości na komputerze.</p>

<p>Etapy produkcji muzycznej na schemacie:</p>
<center><img src="produkcja_muzyczna/etapy_produkcji_muzycznej1.png"/></center>

<p>Powyższy przebieg jest typowy dla szeroko pojętej produkcji muzycznej. W pierwszej kolejności utwór jest komponowany. Podejmowane są decyzje aranżacyjne takie jak np. dodanie pogłosu podczas nagrań. Następnie materiał jest nagrywany. Może to być kilka sesji nagraniowych, np. osobno z każdym z muzyków lub nagranie na setkę (nagranie wszystkiego na raz). Możliwości jest wiele. Faza edycji może nie wystąpić. Jej obecność zależy od tego jak materiał został zarejestrowany. Przykładowo jeśli nagranie zostało wykonane na setkę nie mamy praktycznie żadnych możliwości edycyjnych. Inaczej sprawa wygląda w przypadku ścieżek nagrywanych oddzielnie, gdzie możliwa jest ingerencja w nagrania danych instrumentów. Umożliwia to poprawienie błędów wykonawczych czy po prostu umożliwia selekcję materiału (wybranie najlepszego podejścia, ewentualnie sklejenie ścieżki z kilku podejść). Jeśli podczas fazy edycji coś jest ewidentnie nie tak, można wrócić do poprzedniego etapu i nagrać coś jeszcze raz (o ile jest taka możliwość). Po wykonaniu edycji następuje miks oraz mastering.</p>

<p>Etapy produkcji muzyki elektro-akustycznej na schemacie prezentują się następująco:</p>
<center><img src="produkcja_muzyczna/etapy_produkcji_muzycznej2.png"/></center>

<p>Na powyższym schemacie widać, że produkcja muzyki elektrycznej różni się od produkcji 'standardowej'. Można kolokwialnie powiedzieć, że faza kompozycji, aranżacji, nagrań oraz edycji zawarte są w fazie produkcji, choć jest to stwierdzenie nie do końca prawdziwe. Istotnym elementem produkcji muzyki elektro-akustycznej jest humanizacja tzn. nadanie muzyce cech ludzkich. Żaden muzyk nie gra zawsze idealnie równo i poprawnie. Słuchaczowi nienaturalnym wydawałoby się gdyby muzyka była 'doskonała', dlatego należy tę muzykę delikatnie 'zepsuć'.</p>
