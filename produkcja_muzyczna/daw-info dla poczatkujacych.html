<h2>DAW - info dla początkujących</h2>

<p>Programy DAW z reguły są do siebie podobne. Oczywiście różnią się wyglądem i niektórymi możliwościami, jednak są dwa elementy, które bez wątpienia muszą posiadać - playlista oraz mikser. Poniżej omówię krótko te dwa elementy na przykładzie programu FL Studio.</p>

<p>Playlista:<br>
<center><img src="produkcja_muzyczna/daw-info_dla_poczatkujacych1.jpg"/></center>
Tu umiejscawiamy na siatce nasze ścieżki (wcześniej nagrane na żywo bądź wirtualnie) i możemy je edytować - ciąć, powielać, przesuwać po osi czasu itp.. Możemy tu również użyć funkcji mute do wyciszania danych ścieżek, bądź funkcji solo - do wyciszania wszystkich ścieżek za wyjątkiem tych z aktywnym solo. Playlista to miejsce gdzie dokonujemy edycji, możemy podglądać wavformy, a także często zarządzamy automatyką.</p>

<p>Mikser:<br>
<center><img src="produkcja_muzyczna/daw-info_dla_poczatkujacych2.jpg"/></center>
To miejsce, w którym, jak łatwo się domyślić, dokonujemy miksu. Dostosowujemy poziomy (głośności) poszczególnych ścieżek, ustawiamy je w panoramie, kreujemy barwę oraz dynamikę, dodajemy przeróżne efekty takie jak pogłos czy delay.
</p>
