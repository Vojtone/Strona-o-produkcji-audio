<h2>Programy DAW</h2>
<p>W dzisiejszych czasach mamy szeroki wachlarz programów do obróbki, czy może szerzej, produkcji audio - DAW (Digital Audio Workstation). Niejedna osoba wchodząca w świat w zabawy z dźwiękiem zastanawia się czym owe programy różnią się od siebie. Niejednokrotnie na wszelakich forach internetowych pojawiało się pytanie - który DAW jest najlepszy, który wybrać?</p>

<p>Otóż jeśli chodzi o wybór stacji roboczej nie należy przejmować się raczej jakością dźwięku wychodzącego z programu. Każdy z programów zapewni praktycznie to samo. Ponad to nie tylko jakość dźwięku jest praktycznie taka sama, również funkcjonalność czołowych DAWów jest praktycznie taka sama. W związku z tym wiele osób doświadczonych w branży radzi by pracować w programie, który już się zna (o ile taki mamy). Przykładowo jeśli osoba X zna już obsługę programu Ableton to niewielki sens dla niej ma przesiadanie się na Cubase. Co jednak ma zrobić osoba Y, która jest na początku drogi i jedyny program jaki zna to Audacity? Otóż tutaj przesiadka jest bardzo wskazana... Jednak na który program?<br><br>
- pro tools<br>
- fl studio<br>
- ableton<br>
- cubase<br>
- samplitude<br>
- logic<br>
- reaper
</p>

<p>Warto by osoba Y ściągnęła dema powyższych programów i przekonała się empirycznie z czym ma do czynienia. Dema takie w większości przypadków są dostępne. Dla przykładu Avid udostępnia za darmo okrojoną wersję Pro Toolsa o nazwie Pro Tools First, zaś Image-Line pełną wersję FL Studio bez możliwości zapisywania postępów - również całkiem za darmo. </p>

<p>Pomimo wielu podobieństw można zauważyć, że programy DAW różnią się od siebie, choćby sposobem poruszania się po nich. Każda z powyższych stacji ma swoje plusy i minusy. Wiele osób uważa, że najlepszym DAWem do grania na żywo jest Ableton. Standardem w studiach nagrań na całym świecie jest Pro Tools. Można powiedzieć, że to DAW z najwyższej półki, którego cena sięga równie wysoko. Najbardziej znanym, najpowszechniejszym jak i również najczęściej piraconym DAWem jest FL Studio, które to uznaje się jako jeden z najprzyjaźniejszych, najbardziej intuicyjnych programów do produkcji muzyki. Zaś za niekomercyjną licencję Reapera wystarczy zapłacić jedynie 60$.</p>

<p>Podsumowując wybór DAWa nie należy do tych dobrych lub złych wyborów. Należy wybrać stację, która nam najbardziej odpowiada biorąc pod uwagę cenę, intuicyjność obsługi, dostarczone z programem wtyczki VST i inne osobiste preferencje.</p>