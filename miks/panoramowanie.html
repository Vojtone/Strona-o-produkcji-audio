<h2>Panoramowanie</h2>
<p>Panoramowanie to proces umiejscawiania danych instrumentów w dostępnej przestrzeni. W przypadku formatu mono nie możemy mówić o żadnej przestrzeni, gdyż sygnał docierający ze wszystkich źródeł w mono jest taki sam. Inaczej jest w przypadku formatu surround gdzie do wykorzystania mamy, zależnie od systemu, dużą część otaczającej nas przestrzeni. Najczęściej jednak spotykamy się z formatem stereo gdzie wyróżniamy prawy oraz lewy kanał, które umożliwiają nam umiejscowienie instrumentów w przestrzeni pomiędzy prawym, a lewym głośnikiem.</p>

<p>Dzięki panoramowaniu miks staje się nie tylko ciekawszy, ale również dzięki tej przestrzeni możemy rozmawiać o selektywności, dzięki której poszczególne ścieżki stają się lepiej słyszalne - nie zlewają się ze sobą. 
</p>

<p>Panoramowanie nie jest jednak procesem, w którym rozrzucamy ścieżki w dostępnej przestrzeni, tak by tylko były gdzie indziej. Staramy się raczej utworzyć ciekawą współgrającą całość. Jak przy każdym innym etapie miksu i tu występuje kilka zaleceń, przykładowo:<br><br>
1. Wokal, werbel, bas oraz stopa powinny znajdować się w centrum<br>
2. Gitary panoramujemy szeroko (np. z wykorzystaniem efektu Haas'a)<br>
3. Overheady panoramujemy z punktu widzenia perkusisty
</p>

<p>Oczywiście są to tylko zalecenia, których nie trzeba się sztywno trzymać, jednak należy je rozważyć podczas miksowania danego materiału, bo może się okazać że bardzo ułatwią nam pracę.
</p>