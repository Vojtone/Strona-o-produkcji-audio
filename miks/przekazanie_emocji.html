<h2>Przekazanie emocji</h2>
<p>Przekazanie emocji to niezwykle istotne zadanie osoby miksującej. Miks może być wykonany poprawnie, brzmieć dobrze, ale może nie mieć 'tego czegoś' przez co nie zainteresuje słuchacza, i nie skradnie jego serca. W dzisiejszych czasach poprawnie zmiksowanej muzyki jest cała masa, jednak nie tylko kunszt muzyków decyduje o tym czego ludzie chcą słuchać, a co ich nie pociąga.</p>

<p>Jak przekazać emocje?<br><br>
Cóż, jak zwykle w tej branży nie ma prostej, jednoznacznej odpowiedzi. Wszystko zależy od danego utworu (materiału) i tego co nam słuch podpowiada. Coś co raz okazało się dobrym pomysłem nie znaczy, że będzie się sprawdzać w każdej piosence.
</p>

<p>Czego można spróbować?<br><br>
- Dodanie nienaturalności - coś co może skutecznie przyciągnąć uwagę słuchacza. Możemy to osiągnąć np. za pomocą ekstremalnej korekcji.<br>
- Automatyka - jedno z potężniejszych narzędzi w rękach inżyniera miksu. Umożliwia budowanie napięcia czy stosowanie efektów jedynie w określonych momentach np. delay na poszczególnych słowach wokalisty, czy długi pogłos jedynie na poszczególnych nutach danego instrumentu.<br>
- Dodawanie zniekształceń i innych brudów - coś co z pozoru może wydawać się rzeczą dziwną, bo po co unikać szumów podczas nagrania a potem je dodawać? Otóż podczas nagrywania unikamy szumów praktycznie zawsze, by umożliwić sobie maksymalne możliwości manipulacji materiałem. Jednak podczas miksu możemy uznać, że odgłos w stylu szumu płyty winylowej doda walorów naszym ścieżkom.
</p>

<p>Niestety zestaw złotych rad nie istnieje, jednak nie można zapominać o aspekcie psychologii w miksie. Zawsze należy się kierować przede wszystkim swoim słuchem oraz kreatywnością.
</p>