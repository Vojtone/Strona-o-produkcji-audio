<h2>Procesory dynamiki - kompresor</h2>
<p>Jak nazwa wskazuje procesory dynamiki służą do pracy nad dynamiką sygnału akustycznego. Dynamiką czyli różnicą pomiędzy najgłośniejszym, a najcichszym momentem w sygnale. Wyróżnić możemy procesory takie jak:<br><br>
- kompresor<br>
- limiter<br>
- bramka<br>
- ekspander
</p>
<p>Kompresor to procesor który dynamikę sygnału ogranicza - tym samym wyrównując głośność materiału. Jest to bardzo istotne narzędzie inżyniera miksu, stosowane na bardzo wielu ścieżkach, w szczególności wokalu. Dzięki stosowaniu kompresji śpiew czy też mowa staje się wyrównana - końcówki wyrazów są głośniejsze, a przekaz jest bardziej zrozumiały. Należy jednak zachować umiar podczas stosowania kompresji, ponieważ uwydatnia on również niedoskonałości takie jak oddechy czy przełykanie śliny wokalisty.</p>
<p>Najważniejsze ustawienia kompresora to:<br><br>
- Threshold - Próg zadziałania wyznaczający moment (poziom sygnału) powyżej którego sygnał będzie kompresowany<br>
- Ratio - Stosunek sygnału wejściowego do wyjściowego. Przykładowo jeśli ratio wynosi 2:1, a threshold został przekroczony o 10dB to w wyniku kompresji dynamika sygnału zostanie zmniejszona o 5dB<br>
- Attack - Czas, po którym sygnał po przekroczeniu progu threshold będzie kompresowany w ustalonym stosunku - ratio. W czasie tym ratio narasta, aż do osiągnięcia zadanej wartości<br>
- Release - Czas, po którym sygnał przestanie być kompresowany po spadnięciu poniżej wartości progu threshold. W czasie tym ratio maleje, aż do osiągnięcia wartości 1:1.<br>
- Make-up gain / Output - Parametr dzięki, któremu można podnieść poziom całego sygnału po kompresji.
</p>
